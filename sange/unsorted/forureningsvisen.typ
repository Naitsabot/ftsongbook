#import "//template.typ": *

#sang("Forureningsvisen", subtext: "Mel: Danmark nu blunder", cols: 2)[
  #vers[
    Danmark nu blunder den lyse nat \
    bagved din seng, når du sover. \
    Fra kloakkerne strømmer vat, \
    lort og tampax i Kattegat, \
    og på en dønning driver  \
    brugte præservativer.
  ]

  #vers[
    Danmark, du vågner med søer grå, \
    mættet med affaldsprodukter. \
    Bier drysser fra blomst og strå, \
    Lakseynglen i Karup Å \
    ta'r sig lidt sulfovælling  \
    og kradser af på tælling.
  ]

  #vers[
    Lærker som hopped' af æg i vår \
    prøver at hoppe tilbage. \
    Haren jumper med mavesår \
    gennem Utterslev mose, hvor \
    ænder og hvide svaner  \
    sover på dyndvulkaner.
  ]

  #vers[
    Hylden som varsler sommer ind \
    visner og falder i staver. \
    Storken lider af muskelsvind, \
    støren er grå og stæreblind \
    efter at den har fløjet \
    rundt med bladan i øjet.
  ]

  #vers[
    Køerne ta'r en tot giftigt græs, \
    hoster og spjætter i krampe. \
    Bonden dybfryser høns og gæs, \
    ta'r en pille mod ticks og stress, \
    da en granat i kæret \
    hilser fra militæret.
  ]

  #vers[
    Pigerne taber det lyse hår, \
    drengene mister potensen. \
    Sodpartiklernes skyer går \
    over marker og kyster, hvor \
    kulstøv og oliepletter \
    drukner de lyse nætter.
  ]
]